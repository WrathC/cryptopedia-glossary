# Αποκεντρωτικό API (dAPI)

Τα APIs είναι η ραχοκοκαλιά της νέας ψηφιακής οικονομίας, λειτουργώντας ως θεμελιώδες συστατικό στις ψηφιακές οικονομικές λύσεις. Για πολύ καιρό, τα APIs είναι κεντρωμένα. Ωστόσο, αρκετές αποκεντρωτικές πλατφόρμες χρησιμοποιούν τεχνολογία τύπου blockchain για να παρέχουν ολοκληρωμένα αποκεντρωτικά APIs. Ένα καλό παράδειγμα είναι οι αποκεντρωτικές εφαρμογές (dApps) οι οποίες δουλεύουν σε ένα αποκεντρωτικό σύστημα χρησιμοποιώντας τα dAPIs. Αν και τα dAPIs είναι συγκρίσιμα με τα παραδοσιακά APIs όσο αφορά τη λειτουργικότητά τους, τα παραδοσιακά APIs είναι κεντρωμένα και δεν υποστηρίζουν τεχνολογίες τύπου blockchain.

---

## Τι είναι ένα API;

Ένα Application Programming Interface (API) είναι ένας σαφώς καθορισμένος μηχανισμός ή τρόπος, ο οποίος επιτρέπει στις εφαρμογές του διαδικτύου και των κινητών να επικοινωνούν μεταξύ τους μεταφέροντας δεδομένα και υπηρεσίες. Αρκετές εταιρίες μπορούν να προσφέρουν τα δεδομένα και τις υπηρεσίες τους μέσω ενός API, το οποίο οι προγραμματιστές μπορούν να εντάξουν στις δικές τους εφαρμογές. Με αυτόν τον τρόπο μειώνεται τόσο το κόστος όσο και ο χρόνος υλοποίησης, μιας και παλιότερα οι προγραμματιστές έπρεπε να σχεδιάσουν από την αρχή κάθε λειτουργία του προγράμματός τους.

Μια πύλη API σε ένα αποκεντρωτικό σύστημα ανακατευθύνει τις αναζητήσεις σε άλλες API πύλες, οι οποίες μπορεί να είναι μιας ιδιωτικής ή μιας δημόσιας εφαρμογής. Τα δεδομένα συλλέγονται σε ένα κεντρικό σημείο, το οποίο είναι μέρος της πλατφόρμας του API. Μέσω ασύγχρονων συνδέσεων, το προηγούμενο κεντρικό σημείο διατηρεί σχεδόν real-time συγχρονισμό με τις συνδεδεμένες εφαρμογές και τα δεδομένα τους.
